---
layout: fact-check-blog
comments: true
title: "Varför ska staten försäkra kärnkraften?"
date: 2014-12-28 16:54:46
author: Vide Karlsson
categories:
- karnkraftskoll
- dyrt
circle-img: expencive.png
---
<p>Ibland hör vi i debatten att kärnkraft inte borde vara tillåtet eftersom inget privat företag skulle kunna tänka sig att försäkra något som kan medföra så stora kostnader vid en olycka</p>
<p>Enligt miljöpartiets publikation <a class="fact-check-text" href="/assets/files/karnkraft_klimat.pdf">”Kärnkraft Klimat”</a> så skulle kostnaderna för Tjernobyl respektive Fukushima uppgå till 1000 miljarder kronor vardera.<p>
<p><i class="fa fa-rocket fa-5x chapter-icon" id="rocket"></i>Är inte 1000 miljarder kronor en astronomisk summa?</p>  
<p>Jo det är ett så stort belopp att det kan vara svårt att ta till sig, i jämförelse kan sägas att det är ungefär samma belopp som hela <a href="http://www.statsskuld.com/" target="_blank"> Sveriges statsskuld</a> idag (2014) eller <a href="http://www.ekonomifakta.se/sv/Fakta/Ekonomi/Tillvaxt/BNP---Sverige/" target="_blank">ca en fjärdedel av BNP 2013</a>.</p>
<p>Kostnadern för en kärnkraftsolycka är så höga att detta blir en risk som den privata försäkringsmarknaden mycket riktigt <a href="http://radetzki.biz/rapporter/Private_arrangements_65.pdf">skulle ha svårt att försäkra</a> eftersom man då behöver vara likvid för ett så stort belopp.</p> 
<p>Trots att privata marknaden inte kan gå i god för att försäkra kärnkraften ser vi tre goda skäl till att staten bör gå in och agera försäkringsbolag.</p>
<p><i class="fa fa-bolt fa-5x chapter-icon" id="bolt"></i><b>Det första skälet är att effektskatten har visat att kärnkraftsindustrin är förmögen att betala en försäkringspremie som står i proportion till riskerna.</b> I miljöpartiets officiella material uppskattas kostnaden för Fukushima respektive Tjernobylolyckan till ca 1000 miljarder kronor vardera. Om vi väljer att utgå från en kostnad på 4000 miljarder kronor för världens allvarliga olyckor och slår ut det på mängden producerad el i kWh sedan 1980 från kärnkraft (<a href="http://www-pub.iaea.org/MTCD/publications/PDF/iaea-rds-2-30_web.pdf">lågt räknat från IAEAs officiella statistik</a>), får vi en kostnad på 6,9 öre/producerad kWh. (Vi valde att utgå från 4000 miljarder kronor är för att täcka in ev. osäkerhet i uppskattningarna och att det finns ett slumpmoment i hur många allvarliga olyckor världen skulle kunna ha drabbats av).</p>
<p> 
En snittkostnaden på 6,9 öre/ har vi möjlighet att jämföra med effektskatten på ca 6.5 öre/producerad kWh (år 2014 innan höjningen).</p>
<p>Vi kan här se att de pengar vi får in på effektskatten alltså inte kommer täcka kostnaden för en olycka om det väl händer en sådan men att den med marginal står i proportion till de risker man tar, särskilt om man tar i beaktande att våra reaktorer är betydligt säkrare än de i Fukushima och Tjernobyl och att de inte ligger i extremt tättbefolkade eller jordbävningsdrabbade områden.</p>
<p> 
<p>Som framgår i denna <a href="http://radetzki.biz/rapporter/Private_arrangements_65.pdf">forskningsartikel</a> om privata försäkringsbolags förmåga att försäkra topp-risker så är det en omöjlighet för en många av de verksamheter vi har i samhället att försäkra sig mot sina topp-risker. Om vi vill införa ett kategoriskt nej mot att staten tar på sig topprisker (trots proportionerlig ersättning) då är det flera verksamheter i samhället som vi behöver stänga. Detta leder oss in på nästa argument till varför staten bör agera försäkringsbolag.</p>
<p><i class="fa fa-tint fa-5x chapter-icon" id="expencive-tint"></i><b>Ett kategoriskt nej till statliga topprisker är ett nej till vattenkraft.</b> Det finns en rad andra verksamheter som också är förenade med stora kostnader om en olycka händer, t.ex. vissa industrier men den mest relevanta jämförelsen är kanske vattenkraften. Som vi konstaterat ovan är inte den privata försäkringsmarknaden särskilt förmögen till att ge försäkringar mot topp-risker och detta gäller <a href="http://radetzki.biz/rapporter/Private_arrangements_65.pdf">givetvis även vattenkraften.</a><p><p>Låt oss därför se närmare på <a href="https://en.wikipedia.org/wiki/List_of_hydroelectric_power_station_failures">de vattenkraftsolyckor världen drabbats av</a>. Där finner vi bland flera olyckan vid Banqiao dammen som dödade mer än <a href="http://global.britannica.com/event/Typhoon-Nina-Banqiao-dam-failure">150 000 personer(!)</a>, samt hur bombningar mot nordkoreanska vattenkraftverk slog ut ca 90% av elproduktionen, och slutligen hur tre vattenkraftverk de senaste 5 åren förolyckats i Indien med stora konsekvenser för omgivningen. </p>
<p>
Någon kanske invänder att svensk vattenkraft omöjligen kan jämföras med den i Nordkorea Indien och Kina, men då bör man ju rimligen det samma gälla även för kärnkraftverken, och hänsyn tas till att svenska kärnkraftverken har både reaktorinneslutning och haverifilter vilket <a href="http://www.stralsakerhetsmyndigheten.se/Global/Publikationer/Tidskrift/Stralsakert/stralsakert_2_3_2011.pdf">betydligt sänker riskerna vid en olycka</a>.</p>
<p>Vill man bedöma riskerna ur ett svenskt perspektiv kan det vara intressant att titta på de riskbedömningar som Myndigheten för sammhällskap och beredskap har tagit fram för en <a href="https://www.msb.se/RibData/Filer/pdf/27331.pdf">allvarlig kärnkraftsolycka</a>(se sid 48) respektive en <a href="https://www.msb.se/RibData/Filer/pdf/26561.pdf">allvarlig vattenkraftsolycka</a> (se sidan 56)</p>
<p>Enligt Myndigheten för samhällskydd och beredskap (MSB) är risken för en vattenkraftsolycka i Sverige högre än risken för en kärnkraftsolycka i Sverige. MSB (sid 58) bedömer att risken för en allvarlig vattenkraftsolycka i Sverige är 1 på 500 år och att risken därmed är medelhög. När det gäller risken för en kärnkraftsolycka så bedömer MSB (sid 53) att risken för en allvarlig olycka i Sverige är 1 på 10 000 år och att risken därmed är mycket låg.</p>
<p>Definitionen av en en allvarlig kärnkraftsolycka är en olycka som får en 5a eller högre på den internationella skalan för att mäta kärnkraftsolyckor, <a href="https://www.stralsakerhetsmyndigheten.se/start/Om-stralning/INES-skalan/">INES-skalan</a>. </p>
<p>Definitionen av en allvarlig dammolycka är att en av de 20 dammar i Sverige som skulle föra med sig störst konsekvenser för samhället brister</p>
<p>
Givetvis är det också viktigt att titta på de bedömda konsekvenserna av en olycka och inte endast sannolikheten. MSB ( sid. 57)</p>
<p>Sammantaget kan man säga att MSB gör bedömningen att båda typen av olyckor skulle få mycket allvarliga konskevenser för samhället iform av evakueringar, utslagen infrastruktur, elbrist e.tc. </p>
<p>Det framgår ingen tydlig totalkostnad för någon av olyckorna men MSB beskriver de ekonomiska konsekvenserna av dammbrottet som 
mycket stora och ekonomiska konsekvenserna av kärnkraftsolyckan som katastrofala.</p>
<p> Vi rekommenderar starkt våra läsare att läsa båda scerio beskrivningarna och skapa sig en egen uppfattning. Läs gärna direkt i de två rapporterna men annars hittar ni en sammanfattning <a href="/karnkraftskoll/msb">här</a>.
<p><b> Vår slutsats är att en nolltolerans mot statliga topprisker riskerar att leda till att vattenkraft i Sverige stängs ned, vilket vi tror att få skulle förespråka.</b></p>
<p><i class="fa fa-balance-scale fa-5x chapter-icon" id="expencive-balance"></i><b>Vår tredje invänding är att staten till skillnad från privata aktörer blir tvungen att ta alternativ kostnaderna av att inte satsa på kärnkraft.</b></p>
<p>Den allvarligaste alternativkostnaden som vi ser är risken att de förnybara energislagen inte själva kommer klara av att ersätta världens förbrukning av fossila bränslen utan att det även krävs satsningar på kärnkraft. Detta än en analys som tunga aktörer som <a href="/global/IPCC-talar-till-oss/">IPCC och IEA delar</a>.</p>
<p>Även om man kan tänka att det även ligger i försäkringsbolagens intresse att världen inte drabbas av globala klimatförändringar kan man knappast mena att det ska in detta i sin kalkyl. Men för nationer som finns till just för att ta ett övergripande samhällsansvar är det rimligt att ta in detta i beräkningarna.</p>
<p>Den andra alternativkostnaden som vi ser är att vi då inte kommer ha samma möjligheter att återvinna avfallet från dagens reaktorer. Gång på gång framförs det inom Miljöpartiet att riskerna med kärnavfall är oacceptabla och då borde det onekligen finnas intresse för att satsa på <a href="/tech/">den teknik</a> som kan sänka lagringstiden på största delen av avfallet till ca 1000 år. Om vi inte vill att partiets linje ska vara att andra länder ensamma ska ta kostnaden för komersialisering av denna teknik åt oss?</p>
<p><i class="fa fa-money fa-5x chapter-icon"></i>Många av aktörerna på elmarknaden tror att kärnkraft i likhet med de förnybara enerigslagen kan komma behöva ekonomiskt stöd vid investeringar i nya kraftverk. Oavsett om detta görs tycker vi det är positivt om man behåller någon slag "olycksrisk-skatt", denna ska helst stå i proportion till och regleras med avseende på säkerheten vid det enskilda kraftverket. Detta för att kraftbolagen då får tydliga ekonomiska incitament att prioritera säkerhet.</p>
<p>Inför man en olycksrisk-skatt bör den vara teknikneutral så att även vattenkraft betalar en skatt som står i proportion till riskerna och kostnaderna. Säkerhetsinvesteringar som sänker risken/konsekvenserna av en olycka bör också sänka olycksrisk-skatten</p>
{% include read-reaction-instruction.html %}
<!-- <p>För att hantera höga toppriskerna skulle man t.ex. kunna använda olycksrisk-skatten för att betala av på stadsskulden samt gå samman med andra kärnkraftsländer med hög säkerhetsmedvetenhet och dela riskerna så att slaget mot det enskilda landet blir mindre vid en allvarlig olycka.</p> -->
