---
layout: global-blog
comments: true
title: "Energibesparing kan bara vara en del av lösningen"
date: 2015-06-21 16:54:46
author: Ragnhild Karlsson
categories:
- global
circle-img: poweroff.png
---
När vi genomför en energibesparing så innebär det oftast att vi har hittat en ny effektiv metod för att få ut samma nytta med mindre energiförbrukning eller att vi hittat ett sätt att sätta stopp för onödigt slöseri med energi. Båda dessa fenomen är givetvis uteslutande positiva.
Det vi vill diskutera i denna bloggpost är dock de faror som vi ser med att låta en allt för stor del av vår klimatpolitik bygga på stora energibesparingar. 

Vi vill lyfta tre problem med att sätta allt för stor tilltro till energibesparingar i världens klimatomställning. 
<h3>1. Reboundeffekter</h3>
<h4> - varför 1 insparad Twh inte är lika med 1 Twh mindre utsläpp</h4>
Så kallade reboundeffekter är ett <a href="http://www.eoearth.org/view/article/155666/">fenomen</a> som fått ökad uppmärksamhet de senaste åren. I korthet innebär fenomenet att när vi genomför en energibseparing på ett område så triggar detta samtdigt en energikonsumtion ökning i något annat eller samma område, och denna energikonsumtionsökning äter på så sätt upp delar av den positiva effekten från den ursprungliga energibesparingen. 

Effekten finns både i större och mindra skala men vi ska här ta ett konkret exempel med en glödlampa för att illustrera fenomenet. Tänk att vi har en 75W göldlampa och ersätter den med en 18W lampa. Den tänkta energibesparingen är 75% men i praktiken är det sällan fallet. Ofta tänker ägaren att det kostar mindre att ha lampa på efter bytet och börjar därför låta den stå på för jämnan, fast hen tidigare hade varit noggran med att inte låta den stå på i onödan.

Hur starkt är då detta fenomen?
Som diskuteras i <a href="http://www.eoearth.org/view/article/155666/">denna artikel</a> är det inte enkelt att uppskatta hur stora reboundeffekter vi ska förvänta oss men eftersom IEA nyligen själva gick ut med att reboundeffekter i utvecklingsländer bör tilllskrivas större vikt än tidigare, finns det skäl att anta att tidigare skattningar varit för låga. Denna problematik diskuteras närmare <a href="http://thebreakthrough.org/index.php/voices/energetics/iea-acknowledges-rebound-effects">här</a>.

Starkaste reboundeffekterna observeras normalt i utvecklingsländer men en grupp forskare i Umeå tittade på reboundeffekter vid enegibesparingsprojekt i svensk industri och fann reboundeffekter på 50-80% för vissa projekt beroende på omständigheter. Vilket visar att rebound är ett fenomen som även svenska politiker behöver vara medvetna om. Läs rapporten <a href="http://www.cere.se/documents/wp/2014/CERE_WP2014-8.pdf">här</a>

Vi vill förtyldiga igen att energibsparingar på inget sätt är dåligt även om reboundeffekterna är höga. Det viktiga är att bara att vi tar höjd för rebound i våra beräkningar så att vi räknar med att minskningen i konsumtion och utsläpp inte i slutänden kommer bli lika stor som den direkta effekten av energibesparingen vi föreslagit.
 
<h3>2. Energifattigdom</h3>
<h4> - varför många behöver öka sin energiförbrukning </h4>
Energibesparingar kan vara av godo i de rika delarna i världen men vi behöver samtidigt inse att allt annat än en kraftig ökning i energikonsumtion på global nivå vore en tragedi. Enligt WHO lever idag ca 2,7 miljarder människor utan stabil tillgång till electricitet.
Detta medför ett enormt lidande och miljontals förtidiga dödsfall varje år. Dessa människor ska därför med all rätt ges utrymme att öka sin energikonsumtion. För att vi ska förstå hur världens energikonsumtion kan komma att öka framöver kan det vara bra att begrunda denna bild:
<img class="img-responsive blog-img" src= "/assets/img/global/primary_energy_supply_scenrio.jpg">
Grafen är hämtad från <a href="/assets/files/SRREN_fullReport.pdf">IPCCs special report on renewable energy</a> och visar hur enerigkonsumtionen ökat i världen fram till idag och förväntas utveckla sid de kommande 35 åren i 164 olika scenarion. Vi kan se att om vi vill ta höjd för att kunna hantera klimatförändringarna bör vi kunna möta utvecklingslinjer där världen inte bara dubblar utan t.o.m tredubblar sitt behov av energi.

<h3>3. Ny grön teknik</h3>
<h4> - hur en ökad energiförbrukning kan rädda miljön</h4>
Ofta sätter vi inom miljörröelsen likhetstecken mellan energianvändning och negativ miljöpåverkan. Det är lätt att glömma bort att om vi kan nå en hög tillgång till billig ren energi i världen så kan en ökad energiförbrukning vara nykeln till att slippa andra negativa miljöeffekter. 

Vi är i dag ca 7  miljarder människor på jorden och bara grundläggande konsumtion av vatten, mat och varor kräver idag stora landarealer och omfattande utnyttjande av känsliga grundvattenkällor.
Om vi vill ställa om till att göra ett mindre ekologiskt avtryck så behöver produktionen av dessa grundläggande varor kunna ske på ett sätt som är mindre invasivt mot naturen. 

Ju mer billig ren energi vi har att tillgå desto mer frihet har vi att framställa det vi behöver ur "sämre råvaror". Låt oss ge några exempel: 

Idag är vi beroende av att utnyttja grundvattentäckter eller rena floder för att få tillgång till vatten, med god tillgång till ren, billig energi skulle vi istället kunna framställa driksvatten ur havsvatten eller redan nersmustade vattenkällor. 

Ett annat exempel är maten, med mer energi kan vi får ut mer mat ur mindre arealer och kan på sätt frigöra större områden till att vara rent naturområde.
