---
layout: global-blog
comments: true
title: "Ytåtgång spelar roll"
date: 2015-09-19 16:54:46
author: Ragnhild Karlsson
categories:
- global
fa-icon: globe
---

<p>De vi ser just nu är en mycket positiv utveckling där människors hälsa och levnadsstandard runt om i världen ökar. Samtidigt beräknas jordens befolkning öka från <a href="https://en.wikipedia.org/wiki/World_population">dagens 7.3 miljarder till närmare 10 miljarder</a>  de närmaste decenierna.</p> 
<p>Att möta människors behov av mat, rent vatten, och olika varor står redan idag i konflikt med att lämna orörda naturområden. </p>
<p>Utifrån detta perspektiv tycker vi att det finns andledning för oss inom miljörörelsen att reflekter kring hur landåtgången ser ut för olika energislag.</p>
<p><a href="https://en.wikipedia.org/wiki/Barry_Brook_(scientist)">Barry W. Brook</a> är professor i hållbar utveckling vid University of Tasmnaia. Han har studerat olika energislags påverkan på jordens biologiska mångfald.</p>
<p>I en <a href="http://www.sciencedirect.com/science/article/pii/S0306261915000124">studie</a> som han genomförde tillsammans med två andra forskare kunde de se att merparten av de scenarion som föreslår 100% förnybar energiproduktion används en stor mängd bioenergi vilket är problematiskt från ett landåtgångsperspektiv.</p>
<p>Det finns idag inte någon vetenskaplig konsensus kring vad som är ett optimalt 100% förnybart scenario eller om de ens är genomförbart. Men i denna studie valde man att definera 100% förnybart som ett scenario med 20% bioenergi, 20% termisk solkraft, 20% solceller, 20% vindkraft, 10% vattenkraft och 10% geotermisk energi. Reglerfrågan antogs lösas med utbyggd överföringskapacitet.</p>
<p>Detta 100% förnybart scenario valde man att jämföra mot scenarion med olika andel kärnkraft.</p>
<p>För kärnkraften räknade man med ytåtgång för uranbrytning, förvaring av utjänt bränsle, och buffert-zoner runt reaktorererna. För de förnybara energislagen valde man dock att inte räkna med landåtgång för något av detta:</p>
<ul> 
<li><p>Yta för framställning av byggnadsmaterial till kraftverken</p></li>
	<li><p>Behov av extra kraftledningar för ökad överföringskapacitet</p></li>
	<li><p>Buffertzoner kring vindkraftsparkerna</p></li>
	<li><p>Yta som havsbaserad vindkraft tog i anspråk</p></li>
	<li><p>Yta för att lagra biobränslen</p></li>
</ul>
<p>Dessa antaganden till kärnkraftens nackdel gjorde man för att uppnå en konservativ beräkning.</p> 
<p>Resultatet från studien kan vi se i denna graf:</p>
<img class="img-responsive blog-img" src="/assets/img/global/land_use_energy_brooks.png">
<p>Som vi ser i grafen ovan går landåtgången från att utgöra ca 7.4% av jordens yta när vi har 100% förnybart till att stanna på ungefär 0.4% av jordens yta för 100% kärnkraft-scenariot.</p>
<p>I grafen kan vi även tydligt se att det är bioenergin som är det mest problematiska energislaget ur ett landåtgångsperspektiv men trots detta lyfts det ändå ofta fram som en nyckel till att kunna reglera en stor andel sol och vindkraft, t.ex. Greenpeace förspråkar scenarion med än högre andel bioenergi. Självklart kan vi ju tänka oss 100-förnybart-scenarion med mindre bioenergi men ju fler koldioxidsnåla energislag som vi utesluter som en del av lösningen desto svårare blir det att klara klimatmålen.</p>
<p><p>Generellt sätt tror vi att det är farligt att ställa olika koldioxidsnåla energikällor mot varandra. Inte minst för at IPCC gör <a href="/global/IPCC-talar-till-oss">bedömningen</a> att att alla koldioxidsnåla alternativ kommer behöva arbeta tillsammans om vi ska ha en chans att klara 2-gradersmålet. Men eftersom bioenergi ofta ses som nödvändigt för att kunna reglera en stor andel sol och vind-energi, tycker vi att det är värt att visa på hur valet att utesluta kärnkraft påverkar andra världen som vi också vill värna</p>
<p>Att använda en stor del av jordens yta till bioenergi kan sjävklart komma i direkt konflikt med andra användningsområden som vi skulle kunna tänka oss t.ex. matproduktion. Men vi tycker även att det blir problematiskt om vi inom miljörörelsen väljer att se ekosystemen främst som en produktionsmaskin ämnad för att tillförse mänsliga behov istället för att se egenvärdet i att kunna lämna landytor orörda där djur och växter kan leva ostört från mänsklig påverkan.</p>  
