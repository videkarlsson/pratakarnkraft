---
layout: global-blog
comments: true
title: "100% Förnybart - en chansning med klimatet?"
date: 2015-09-14 16:54:46
author: Ragnhild Karlsson
categories:
- global
fa-icon: question
---
De senaste åren har det kommit ett ökande antal studier som föreslår scenarion för 100%-förnybar energiproduktion. Värt att notera är dock att de scenarion som modulerar hela världens energiproduktion har i de flesta fallen tagits fram i samarbete med världens miljöorganisationer snarare en helt oberoende forskargrupper. Inom den akademiska världen har fokus legat på att ta fram scenarion för mer begränsade geografiska områden. 

Ett rent 100%-förnybart scenario utesluter andra koldioxidsnåla energislag så som kärnkraft och kolkraft med koldioxidlagring. Det finns dock energiscenarion framtagna av miljöorganisationer som väljer att utesluta kärnkraft men ta med kolkraft med koldioxidlagring som en del av lösningen.

Att säga något säkert om hur genomförbara olika energiscenarion kommer vara i praktiken är omöjligt eftersom det är just framtidsscenarion vi talar om. Men vi tror att det är viktigt att synliggöra hur de 100%-förnybart-scenarion som föreslagits för världen typiskt sätt, skiljer sig åt från de scenarion som t.ex. internationella energirådet (IEA) tagit fram för att klara klimatmålen samt hur de skiljer sig från de historiska erfarenheterna vi har av energiproduktion och energikonsumtion i världen hittills.

En <a href="http://onlinelibrary.wiley.com/doi/10.1002/wcc.324/pdf">studie</a> som publicerades i <a href="http://wires.wiley.com/WileyCDA/WiresJournal/wisId-WCC.html">Wires Climate Change</a> år 2015 lyfter fram två viktiga mått för att jämföra olika energiscenarion. 
<ol>
<li><p>Det första måttet är energi-intenstitet och mäts i hur mycket energi det givna scenariot uppskattar ska användas i världen per år delat på förväntad BNP för det året. En låg energiintensitet innebär att vi är effektiva och använder lite energi per producerad BNP.</p></li>
<li><p>Det andra måttet är hur mycket installerad kapacitet man vill bygga ut per år delat med det årets förväntade BNP.</p></li>
</ol>

Att uppskatta hur stor <a href="https://en.wikipedia.org/wiki/Gross_world_product">världens BNP</a> kommer vara 2035 eller 2050 är givetvis ingen exakt vetenskap. Artikelförfattarna har i det här fallet valt att gå på den uppskattning som IEA gör i World Energy Outlook.

Ett viktigt konstaternade man kan göra är dock att de två måtten har motsatta relationer till BNP. Om vi antar en låg BNP tillväxt i världen så kommer det vara svårare att nå upp till en given mängd installerad kapacitet. Men om vi å andra sidan antar en hög BNP tillväxt blir det svårare att möta vårat mål för energikonsumtionen, eftersom vi då behöver konsumerar mindre energi per producerad mängd BNP.

Ett annat viktigt konstaterande är att normaliseringen med världens BNP gör att vi kan jämför de förslagna förändringarna i utbyggnadstakt och energi-intensitet med hur energiproduktion och energikonsumtion utvecklats i världen hittills.

Författarna av <a href="http://onlinelibrary.wiley.com/doi/10.1002/wcc.324/pdf">studien</a> kunde dra en viktig slutsats om de scenarion som förespråkade 100%-förnybart: 

<b>Scenarion som förespråkade 100%-förnybar energiproduktion, hade betydligt hårdare ställda mål för energiintensitet och utbyggnadstakt.När man normaliserade med världen BNP och beräknade den förändringstakt som krävdes varje år för att nå de uppsatta energiintensitetmålen och kapacitet-utbyggnadstaktmålen fann man att de var klart högre än de man klarat av hittills i världen under något år mellan 1960 och idag.</b>

<h3>Energi-intensitet - hur kan vi förvänta oss att världens energikonsumtion kommer utvecklas?</h3>

I <a href="http://onlinelibrary.wiley.com/doi/10.1002/wcc.324/pdf">studien</a> ingick tre scenarion som förespråkade 100% förnybar energiproduktion 2050. Gemensamt för dessa var att de antog att världens energikonsumtion skulle minska istället för öka de kommande decennierna. 

Vi ser framförallt tre skäl till varför det är farligt att bygga världens klimatpolitik på antagandet att energikonsumtionen ska minska:

<ul>
<li><p>De senaste 50 åren har energikonsumtionen i världen gått dramatiskt uppåt. Vi har svårt att föreställa oss de politiska förslag som både klarar av att vända denna trend och med hög säkerhet får global genomglagskraft.</p></li>
<li><p>Enligt WHO (FNs världshälso-organiationen) lever 2.7 miljarder idag utan stabil tillgång på el, detta har förödande konsekvenser för deras hälsa. Denna grupp behöver drastiskt öka sin energikonsumtion.</p></li>
<li><p>Idag är vi ca 7 miljarder människor på jorden, de närmaste decennierna beräknas världens befolkning öka till närmare 10 miljarder. Denna grupp har såklart också rätt till el.</p></li>
</ul>

Detta tycker vi ger skäl nog att säga att antagandet om en minskad energikonsumtion i världen är ett risktagande med klimatet.

I <a href="http://onlinelibrary.wiley.com/doi/10.1002/wcc.324/pdf">studien</a> ingick ytterligare ett scenario från (WWF) som uteslöt kärnkraft som en del av lösningen men inkluderade kol med koldioxidlagring. Dettta scenario föreslog en större årlig energi konsumtion i världen än t.ex. det scenario som IEA tagit fram för att möta 2 graders målet. Men energi intensiteten var fortfarande klart lägre än i det IEAs bussines-as-usal-scenario.

Graferna nedan är hämtade från den aktuell artikeln och visar hur de olika scenariona förhåller sig till varandra med avseende på föreslagen global energikonsumtion:

<img class="img-responsive blog-img" src="/assets/img/global/energy_scenario_groups_tped.png">

Författarna kunde dock göra ett obehagligt konstaterande när de jämförde de olika scenrio-gruppernas mål med hur världens energiintensitet förändrats historiskt mellan 1960 och fram till 2010. Det de kunde konstatera var att om man antog att IEAs antagande om BNP skulle vara korrekt då krävde även "buissnes-as-usal-scenariot" (IEAs reference scenario) en årlig minskning i enerig intensitet som var jämförbar med det vi uppnått som bäst mellan 1970 och 2010. Se grafen nedan:

<img class="img-responsive blog-img" src="/assets/img/global/energy_scenario_annual_change_energy_intensity.png">

Vi kan hoppas att ny energisnålare teknik kommer ta oss dit men det är långt i från säkert. 

Låt oss nu titta närmare på de föreslagna utbyggnadstakterna för de energi scenarion som togs upp i artikeln.

<h3>Föreslagna utbyggnadstakter för installerad kapacitet</h3>

Som vi visat ovan förespårkar de scenarion som utesluter kärnkraft antingen en minskning eller en relativt svag ökning av energikonsumtionsöknking jämfört med den antagan BNP utvecklingen i världen. Trotts detta föreslår de en utbyggnad av installerad kapacitet som är flerdubbelt högre än den i andra scenarion. 

Förklaringen ligger i att vind- och solkraft typisket sätt bara producerar ca 20-30% av sin installerade kapacitet, medans t.ex. kärnkraft typiskt sätt producerar ca 80-90% av den installerade kapaciteten.

Viktigt att se är dock att det är billigare att installera en given mängd kapacitet sol- och vindkraft än att bygga samma mängd installerad kapacitet med t.ex. kärnkraft. Det är därför fullt sannolikt utbyggnadstakten för sol och vind mätt i installerad kapacitet kommer vara högre än för andra energislag.

Vi behöver dock reflektera kring hur mycket snabbare vi tror att vi kan installer ny kapacitet av vind och sol eftersom de utbyggnadstakterna som föreslås i scenarion som utesluter kol med koldioxidlagring och/eller kärnkraft är dramatiska. Dessa grafer illustrerar på ett tydligt sätt de föreslagna utbyggnadstakterna:

<img class="img-responsive blog-img" src="/assets/img/global/energy_scenario_installed_capacity_2030.png">

<img class="img-responsive blog-img" src="/assets/img/global/energy_scenario_annual_change_energy_intensity.png">


<h3>Slutsats</h3>

Vår slutsats är att det blir ett risktagande med världens klimat att utesluta några koldioxidsnåla energikällor om vi vill nå målet att fasa ut världens fossila energiproduktion fram till 2050. 

Detta betyder inte alls att ett 100%-förnybart scenarion behöver vara omöjligt. Framförallt om den tekniska utvecklingen skulle leda oss till att priserna på förnybara energislagen och därtill nödvändig energilagring så att dessa kan konkurera ut fossila bränslen utan subventioner. De senaste decenierna har vi sett en dramatisk teknkisk utveckling på många fronter vilket är hoppingivande. Men det är svårt att förutspå när och om en teknik kommer slå igenom i global skala. 

Med tanke på att ca 85% av världens enegi kommer från fossila källor, och att värdens energibehov sannolikt kommer öka samt att de gegrafiska förutsättningarna för olika energislag varierar, finns det gott om uppgifter att fylla för samtliga koldioxidsnåla alternativ.
