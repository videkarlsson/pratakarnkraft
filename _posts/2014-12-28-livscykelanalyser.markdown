---
layout: fact-check-blog
title: "Vad säger livscykel<wbr>analyserna?"
date: 2014-12-28 16:54:46
author: Ragnhild Karlsson
categories:
- karnkraftskoll
circle-img: life-cycle.jpg
---

Ett argument som relativt ofta i dyker upp i kärnkraftsdebatten är att kärnkraft inte kan bidra till att lösa klimatproblemen eftersom dess koldioxidutsläpp är betydande om man ser till ett livscykelperspektiv. Seriösa livscycelanalyser så som de IPCC står bakom visar dock tydligt att kärnkraft har likvärdiga eller något lägre koldioxid utsläpp än tex vind- och solkraft (en översiktlig bild av de resultat IPPCs står bakom finner du i denna <a href="http://en.wikipedia.org/wiki/Life-cycle_greenhouse-gas_emissions_of_energy_sources" target="_blank">wikipedia-artikel</a>).

Vi är därför glada se att ingen av de publikationer som vi granskat, driver linjen att kärnkraft skulle ha högre koldioxidutsläpp än förnybara energislag.

Eftersom referenser till tveksamma livscykelanalyser, trots allt förekommer reletativt ofta i diskussionen, valde vi att ta med denna blogg-post i vår granskning.

En debattör som offentligt drivit linjen att kärnkraft har högre koldioxidutsläpp än förnybara energislag är författaren Åsa Moberg. I sin bok ”Ett oerhört dyrt och livsfarligt sätt att koka vatten på” väljer hon att lyfta fram en livscykelanalys som ofta omnämnts som <a href="http://web.stanford.edu/group/efmh/jacobson/Articles/I/ReviewSolGW09.pdf">Stanford-rapporten</a> och är skriven av <a href="https://en.wikipedia.org/wiki/Mark_Z._Jacobson">Mark Z Jacobsen</a>. Mark Z Jacobsen väljer att avfärda alla livscykelanalyser som visar låga utsläpp från kärnkraft som ett resultat producerade av industrin men gör samtidigt själv gör en rad kontroversiella antaganden för att visa att kärnkraft skulle vara förenat med höga koldioxidutsläpp.

Det första är att Jacobsen är med och deltar i något man skulle kunna kalla siffertvätt. I stället för att luta sig mot de siffor som IPCC ställt sig bakom så plockar han fram en en <a href="http://www.sciencedirect.com/science/article/pii/S0301421508001997">review-artikel</a> som han finner mer trovärdig. Jacobsen hänvisar till att det är en review artikel som bygger på hela 103 studier. Men går vi till reviewrapporten så finner vi att i reviewartikeln anvands defakto bara 19 studier och fyra av dessa råkar därtill vara från en och samma författare nämligen  Jan Willem Storm van Leeuwen. Storm van Leeuwen har blivit <a href="https://en.wikipedia.org/wiki/Jan_Willem_Storm_van_Leeuwen">hårt kritiserad</a> för sina livcykelanalyser av utsälppen från kärnkraft. Detta eftersom de ligger ca en faktor 100 högre än de siffor som IPCC står bakom och för att man i beräkningarna kunnat påvisa uppenbara missar. T.ex. beräknas vid ett tillfäller att energiåtgången i en urangruva i Namibia klart överstiger enrgiåtgången för hela landet Namibia.
Få hänvisar därför till Storm van Leeuwens studier direkt men genom att låta hans siffor ingå i review-artiklar som använder medelvärde i stället för median tvättas dessa orimligt höga siffror ner till nivåer som kan kännas mer godtabara. På detta sätt deltar Jacobsen i vittvätt av konstroversiella siffror.

Jacobsen nöjer sig dock inte heller med dessa livcykelanalyssiffror utan menar att kärnkraft bör anases ha än högre utsläpp. Utsläppsposter han menar att andra har missat är t.ex. koldioxid-utsläpp från utbrända städer i framtida kärnvapenkrig. Han tycker t.ex. att en post för kärnvapenkrig till följd av kränkraft var 30:e år är rimligt att ta med i beräkningen. 

Slutligen gör Jacobsen det tveksama antagandet att kärnkraftsprojekt till skillnad från vind och sol projekt kan bli försenade. Alla sol och vind projekt går så snabbt som de kan göra och får därför 0 extra utsläpp medan varje kärnkraftsprojekt förväntas ha några års snitt försening och för varje år med försening beräknas det brännas kol i motsvarande omfattning som den planerade anläggningens förväntade kapacitet, vilket blir en betydande koldioxidpost till kärnkraftens nackdel. Att <a href="/karnkraftskoll/reflektion/kallkontroll/langsamt/">kärnkraftsprojekt i snitt i världen blivit klara snabbare och hållt mycket högre utbyggnadstakt än förnybart</a> väljer Jacobsen helt enkelt att ignorera.  

Värt att notera är dock att det inte bara kärnkaftsmotståndare som använder livscykelanalyser på ett tveksamt sätt. Ibland dyker det upp kärnkraftsförespråkare som argumenterar emot utbyggnad av t.ex. solkraft för att de i vissa livscykelanalyser kommit fram til att solkraft kan vara förenat med uppemot 4 gånger högre koldioxidutsläpp. Vi ser flera problem med detta sätt att resonera, dels beaktar man inte de stora variationerna i utsläpp inom ett och samma kraftslag och dels ställer man två värdefulla tekniker mot varandra. Enligt <a href="/global/IPCC-talar-till-oss/">både IPCC och IEA</a> så kommer kärnkraft och förnybart behöva arbeta tillsammans istället för att ställas mot varandra, om vi ska ha en chans att klara två-graders målet.
