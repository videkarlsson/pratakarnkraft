---
layout: global-blog
comments: true
title: "Sverige är ett unikt land"
date: 2015-01-21 16:54:46
author: Ragnhild Karlsson
categories:
- global
circle-img: sweden.jpg
---
Vi inom miljörörelsen argumenterar ofta för att Sverige bör vara ett globalt föredömme i miljöfrågor.
Att ställa om Sveriges energiförsörjning till 100% förnybar energi lyfts ofta fram som en viktig del i detta. 
Målet som presenteras är

<blockquote>"Sverige ska bli det land som visar att det går att stänga ner kärnkraften och klara sig på bara förnybar energi. På detta sätt kan vi bli ett hållbart föredömme för hela världen"</blockquote>

De politiska röster som idag ifrågasätter denna vision gör det framförallt för att de är oroliga över att reglerkraften inte kommer att räcka till, och de konsekvenser detta i så fall kommer ha för Sveriges ekonomi och klimatgasutsläpp. 

<img class="img-responsive blog-img" src="/assets/img/global/against100renewable2.jpg">

Vi tycker att det viktigt att det framgår i debatten att det ur ett klimatperspektiv inte finns någon vinst med att ställa om till 100% förnybart (se blogg-post om livscykelanlyser <a href="/karnkraftskoll/reflektion/kallkontroll/langsamt/" target="_blanc">här</a>). En omställning innebär istället ett risktagande, att vi framtiden kan bli beroende av fossil reglerkraft. Det finns dock de forskare som gör bedömningen att vi med hjälp av energibesparingar och en kraftig utbyggnad av förnybart kan nå effektbalans, t.ex. <a href="https://www.kth.se/ees/omskolan/organisation/avdelningar/eps/news/kth-rapport-oppnar-for-mer-vind-och-solkraft-1.427885" target="_blanc">Lennart Söder vid KTH</a>. Sverige har verkligen unikt goda möjligheter så vi vill på inget sätt utesluta att Lennart Söder kan ha rätt i denna kalkyl.

<b>Vi vill dock ifrågasätta grundtesen att Sverige genom en sådan omställning kan utgöra ett meningsfullt grönt föredömme för resten av världen.<b>

Vi skulle vilja lyfta fram ett land som redan lyckats med att nå målet (i princip) 100% förnybar energiproduktion, närmare bestämt <a href="http://www.iea.org/statistics/statisticssearch/report/?country=ICELAND&product=electricityandheat&year=2010" target="_blanc">Island</a>.
Trotts att Island genom en kombination av 50% vattenkraft och 50% geotermiska energikällor inte orsakar några nämnvärda klimatgasutsläpp är det få som skulle mena att de kan vara ett föredömme för resten av världen.

Det är lätt att glömma bort att även Sverige med våra stora ytor av skog och med vattenkraft som producerar 50% av vår elektricitet, har mycket unika förutsättningar om man ser det ur ett globalt perspektiv. För att illustrera detta jämför vi nedan Sveriges energimix med hur energimixen ser ut för världen i stort idag

<img class="img-responsive blog-img" src="/assets/img/global/energy_sweden_world_india.jpg">

Både sol och vind förutsätter idag att det finns reglerkraft att tillgå eftersom dygnsvariationerna och även variationerna över året är stora (läs mer om denna problematik <a href="/global/planera-for-noll/">här</a>). Som graferna visar utgör den fossifria reglerkraften (vattenkraft och biomassa) bara en liten del av den totala energimixen. Vattenkraft har därtill av geografiska skäl en begränsing i hur mycket den kan växa. Om vi vill att biomassan ska produceras på ett miljömässigt önskvärt sätt och dessutom ersätta fossila material världens produktion av varor, är även den att betrakta som en begränsad resurs. I praktiken innebär detta att för majoriteten av världens länder kommer stora satsningar på förnybart i och för sig leda till minskade koldioxidutsläpp men också att man bygger in sig i ett beroende av en betydande mängd fossil reglerkraft som är svår att ersätta. Vill vi man i dessa länder nå 0-utsläpp med hjälp av de alternativ som står till buds idag, behöver man istället satsa på en energimix med så mycket förnybart som man kan reglera fossilfritt i kombination med kärnkraft som baskraft. 

Även om vi helt bortser från reglerproblematiken och bara ser till den utbyggnadstakt som de fossilfria alternativen kommer behöva uppnå  för att nå fossilfri energiprodukton i världen 2050,<a href="/global/alla-verktyg-behovs"> vore det ett risktagande med klimatet att inte låta alla fossilfria energislag hjälpas åt att möta denna utmaning</a>TODO alla verktyg behovs avsnitt.

Vi vill argumentera för att om Sverige ska göra skillnad för världens klimat då behöver vi anta ett globalt perspektiv på de energilösningar vi väljer. Om vi lyfter blicken från det nationalistiska perspektivet tycker vi att miljövinsterna med att satsa på en blandning av sol-, vind-, vatten-, och kärnkraft blir tydliga:  
<ul>
<li><p>IPCC och världens klimatforskare är tydliga med att det behövs en massiv utbyggnad av både förnybart och kärnkraft i världen om vi ska ha en chans att klara 2-graders målet (läs mer om detta under <a href="/global/IPCC-talar-till-oss/" target="_blanc">punkt 1 -IPCC talar till oss</a>). För att få till detta behövs satsningar på teknisk utveckling av samtliga fossilfria energislag, för kärnkraften är det särskilt viktigt att det även tas fram väl avvägda myndighetskrav på nya generation 3 och 4 reaktorer. Vi behöver ta fram de myndighetskrav som varken skapar onödig byråkrati eller komprimmissar med säkerheten. I Sverige idag har vi pågående forskning, väl fungerande myndigheter, aktiva miljörrörelser samt lång erfarenhet av kärnkraft vilket gör oss mycket lämpade för denna uppgift. Genom att välja en blandad energimix kan vi därför vara ett föredömma för fler länder och göra skillnad på fler fronter än om vi väljer en lösning med enbart förnybart.</p></li>
<li><p>Vi i Sverige har pågående forskning kring olika typer av 4:e generationens reakoter (läs mer om detta <a href="">här TODO</a>. Oavsett vilken politik vi väljer att driva i Sverige sker det redan idag en utbyggnad av generation 3 reaktorer runt om i världen. Vill vi inte att allt det avfall som där skapas på sikt ska behöva slutförvaras, bör vi av solidariska skäl vara med och säkra att tekniker för att återvinna avfallet blir komersiellt konkurrenskraftiga.</p></li>
<li><p>Precis som för sol- och vindkraftverk blir kärnkraften billigare om den byggs ut i större skala. Genom att ta in nya reaktorer i vår energimix är vi med och biddrar till att nå dessa skalfördelar.</p></li>
<li><p>Väljer vi i Sverige att helt stänger ner kärnkraften och dessutom stoppar byggandet av forskningsreaktorer, slår vi också sönder den kompetens och kunskap som vi byggt upp under mer än 30 med kärnkraftsverk i drift. Att åter bygga upp denna kompetens kommer ta tid ifall de förnybara energislagen inte skulle visa sig tillräckliga. Denna avveckling väljer vi dessutom att göra i ett läge där världens klimatforskare tydligt kommunicerat att vi istället skulle behöva vara med och driva den tekniska utvecklingen av kärnkraftsreaktorer frammåt.</p></li>
<li><p>Om elnätet byggs ut som planerat och vi inte själva är beroende av att kunna utnyttja vattenkraftens totala reglerförmåga, kan svensk vattenkraft utgöra pålitlig reglerkraft för Danmark som annars är beroende av fossil reglerkraft till sina vind och solkraftverk.</p></li>
</ul>
