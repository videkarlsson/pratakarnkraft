---
layout: global-blog
comments: true
title: "Sverige är ett unikt land"
date: 2015-01-21 16:54:46
author: Ragnhild Karlsson
categories:
- global
circle-img: sweden.jpg
---
Vi inom miljörörelsen argumenterar ofta för att Sverige bör vara ett globalt föredömme i miljöfrågor.
Att ställa om Sveriges energiförsörjning till 100% förnybar energi lyfts ofta fram som en viktig del i detta. 
Målet som presenteras är

<blockquote>"Sverige ska bli det land som visar att det går att stänga ner kärnkraften och klara sig på bara förnybar energi. På detta sätt kan vi bli ett hållbart föredömme för hela världen"</blockquote>

De politiska röster som idag ifrågasätter denna vision gör det framförallt för att de är oroliga över att reglerkraften inte kommer att räcka till, och de konsekvenser detta i så fall kommer ha för Sveriges ekonomi och klimatgasutsläpp. 

<img class="img-responsive blog-img" src="/assets/img/global/against100renewable2.jpg">

Vi tycker att det viktigt att det framgår i debatten att det ur ett klimatperspektiv inte finns någon vinst med att ställa om till 100% förnybart (se blogg-post om livscykelanlyser <a href="/karnkraftskoll/livscykelanalyser" target="_blanc">här</a>). En omställning innebär istället ett risktagande, att vi framtiden kan bli beroende av fossil reglerkraft. Det finns dock de forskare som gör bedömningen att vi med hjälp av energibesparingar och en kraftig utbyggnad av förnybart kan nå effektbalans, t.ex. <a href="https://www.kth.se/ees/omskolan/organisation/avdelningar/eps/news/kth-rapport-oppnar-for-mer-vind-och-solkraft-1.427885" target="_blanc">Lennart Söder vid KTH</a>. Sverige har verkligen unikt goda möjligheter så vi vill på inget sätt utesluta att Lennart Söder kan ha rätt i denna kalkyl.

<b>Vi vill dock ifrågasätta grundtesen att Sverige genom en sådan omställning kan utgöra ett meningsfullt grönt föredömme för resten av världen.<b>

Vi skulle vilja lyfta fram ett land som redan lyckats med att nå målet (i princip) 100% förnybar energiproduktion, närmare bestämt <a href="http://www.iea.org/statistics/statisticssearch/report/?country=ICELAND&product=electricityandheat&year=2010" target="_blanc">Island</a>.

<p class="text-center"><span class="flag-icon flag-icon-is iceland-flag"></span></p>

Trotts att Island genom en kombination av 50% vattenkraft och 50% geotermiska energikällor inte orsakar några nämnvärda klimatgasutsläpp är det få som skulle mena att de kan vara ett föredömme för resten av världen. Då en oerhört liten del av världens befolkning kan använda geotermiska energikäller eftersom de inte bor på vulkaner.

Det är lätt att glömma bort att även Sverige med våra stora ytor av skog och med vattenkraft som producerar 50% av vår elektricitet, har mycket unika förutsättningar om man ser det ur ett globalt perspektiv. För att illustrera detta jämför vi nedan Sveriges energimix med hur energimixen ser ut för världen i stort idag

<img class="img-responsive blog-img" src="/assets/img/global/energy_sweden_world_india.jpg">

Mängden el som sol- och vindkraftverk producerar har stora variationer både under dygnet och över olika årstider. Därför behöver man antingen kunna lagra energi i stora mängder eller ha möjlighet att överföra från något annat område som just då har överproduktion alternativt ha andra energikällor som träder in som reglerkraft när sol och vindkraftverken inte producerar (alla dessa alternativ medför utmaningar, som du kan läsa mer om <a href="/global/planera-for-noll/">här</a>). 

Den lösning som idag används i världen för att möta variationerna i produtionen från vind och solkraft är att låta andra energislag utgöra reglerkraft. Men som graferna visar utgör den fossifria reglerkraften (vattenkraft och biomassa) bara en liten del av den totala energimixen i världen. Vattenkraft har därtill av geografiska skäl en begränsing i hur mycket den kan växa. Om vi vill att biomassan ska produceras på ett miljömässigt önskvärt sätt och dessutom ersätta miljöskadliga material i världens produktion av varor, är även den att betrakta som en begränsad resurs. 

Om vi i Sverige når 100% förnybar energiproduktion genom att använda stora mängder vattenkraft och biomassa som reglerkraft, blir vi alltså ett "föredömme" som få andra länder kan ta efter. 

För majoriteten av världens länder kommer stora satsningar på vind och solkraft istället behöva följas av en kanske än större utmaning nämligen den att skala upp lagringstekniker som idag inte existerar i stor skala i något land. Förutom direkta utmaningar att skala upp ny teknik så är effektivitetsgraden ett exempel på utmaningar dessa tekniker medför. Flera av de lagringstekniker som ofta lyfts fram som viktiga delar i storskalig energilagring har <a href="/global/alla-verktyg-behovs">relativt låg effektivitetsgrad</a>. Omvandlingen från el till lagringsmedium och tillbaka till el igen, gör att man bara får ut ca 30% av den ursprungligen producerade elen. 

Om man i länder utan storskalig vattenkraft och bioenergi inte lyckas med den utmaning som storskalig energilagring medför blir man fast i ett problematiskt beroende av fossil reglerkraft. För majoriteten av världens länder är därför situationen sådan, att om man vill nå 100% fossilfri elproduktion med hjälp av de alternativ som idag finns tillgänliga på marknaden och som visat att de klarar av att skalas upp i stor skala, behöver man satsa på en energimix med så mycket förnybart som man kan reglera fossilfritt i kombination med kärnkraft som baskraft. Detta innebär givetvis inte att kombinationer av energilagring, omfattande nätutbyggnad, och olika sätt att styra efterfrågan kan vara en möjlig väg, men det är ännu ett oprövat kort, och att i det läget samtidigt säga nej till beprövade tekniker som kärnkraft är ett extra risktagande. 

Värt att ta i beaktning är också att även om vi skulle välja att helt bortse från reglerproblematiken och bara se till den utbyggnadstakt som de fossilfria alternativen kommer behöva uppnå för att nå global fossilfri energiprodukton i världen 2050, <a href="/global/alla-verktyg-behovs">vore det ett risktagande med klimatet att utesluta kärnkraft som en del av lösningen.</a> TODO alla verktyg behovs avsnitt.

Vi vill argumentera för att om Sverige ska göra skillnad för världens klimat då behöver vi anta ett globalt perspektiv på de energilösningar vi väljer. En massiv utbyggnad av vind och solkraft med vattenkraft och utbyggd bioenergi som reglerkraft är en lösning som få andra länder kan dra nytta av. 

Vi tror på att lyfta blicken från det nationalistiska perspektivet. Detta kan t.ex. innebära att vi väljer att satsa på inovation inom andra viktiga tekniker så som energilagring, smarta nät och koldioxidlagring. Men vi vill här lyfta fram en rad argument för att en satsningar på modern kärnkraft en minst lika bra investering ur ett globalt klimatperspektiv:

<ul>
<li><p>IPCC och världens klimatforskare är tydliga med att det behövs en massiv utbyggnad av både förnybart och kärnkraft i världen om vi ska ha en chans att klara 2-graders målet (läs mer om detta under <a href="/global/IPCC-talar-till-oss/" target="_blanc">punkt 1 -IPCC talar till oss</a>). För att få till detta behövs satsningar på teknisk utveckling av samtliga fossilfria energislag, för kärnkraften är det särskilt viktigt att det även tas fram väl avvägda myndighetskrav på nya generation 3 och 4 reaktorer. Vi behöver ta fram de myndighetskrav som varken skapar onödig byråkrati eller komprimmissar med säkerheten. I Sverige idag har vi pågående forskning, väl fungerande myndigheter, aktiva miljörrörelser samt lång erfarenhet av kärnkraft vilket gör oss mycket lämpade för denna uppgift. Genom att välja en blandad energimix kan vi därför vara ett föredömma för fler länder och göra skillnad på fler fronter än om vi väljer en lösning med enbart förnybart.</p></li>
<li><p>Vi i Sverige har pågående forskning kring olika typer av 4:e generationens reakoter (läs mer om detta <a href="/tech/">här</a>. Oavsett vilken politik vi väljer att driva i Sverige sker det redan idag en utbyggnad av generation 3 reaktorer runt om i världen. Vill vi bryta dessa länders uranbrytnings-beroende och se till att allt det avfalla som skapats kan återvinnas istället för slutförvarats, bör vi av solidariska skäl vara med och säkra att teknikerna för att återvinna avfallet, blir komersiellt konkurrenskraftigt.</p></li>
<li><p>Precis som för sol- och vindkraftverk blir kärnkraften billigare om den byggs ut i större skala. Genom att ta in nya reaktorer i vår energimix är vi med och biddrar till att nå dessa skalfördelar.</p></li>
<li><p>Väljer vi i Sverige att helt stänger ner kärnkraften och dessutom stoppar byggandet av forskningsreaktorer, slår vi också sönder den kompetens och kunskap som vi byggt upp under mer än 30 med kärnkraftsverk i drift. Att åter bygga upp denna kompetens kommer ta tid ifall de förnybara energislagen inte skulle visa sig tillräckliga. Denna avveckling väljer vi dessutom att göra i ett läge där världens klimatforskare tydligt kommunicerat att vi istället skulle behöva vara med och driva den tekniska utvecklingen av kärnkraftsreaktorer frammåt.</p></li>
<li><p>Om elnätet byggs ut som planerat och vi inte själva är beroende av att kunna utnyttja vattenkraftens totala reglerförmåga, kan svensk vattenkraft utgöra pålitlig reglerkraft för t.ex. Danmark som idag är beroende av fossil reglerkraft till sina vind och solkraftverk. På detta sätt får vi alltså ut största möjliga klimatnytta ur våra vattenkraftverk.</p></li>
</ul>
