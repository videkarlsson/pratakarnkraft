---
layout: fact-check-blog
title: "Leder kärnkraft till kärnvapen?"
date: 2014-12-28 16:54:46
author: Ragnhild Karlsson
categories:
- karnkraftskoll
- reflektion
circle-img: nuclear-weapon.jpg
thumb: nuclear-weapon-thumb.jpg
---
<b>Påstående:</b> Civil kärnkraft ökar riskerna för kärnvapenkrig

En central del i miljörörelsen och Miljöpartiets kärnkraftsmotstånd är den koppling man ser mellan kärnkraft och kärnvapen. På sidan 11 i publikationen <a class="fact-check-text">Kärnkraft Klimat</a> respektive sidan 4 i  publikationen <a class="fact-check-text">Kärnkraft i klimatkrisens tidevarv</a> finner vi exempel på där vi inom Miljöpartiet framför denna åsikt:

<blockquote>Kopplingen mellan kärnkraft och kärnvapen gör dessutom att kärnkraft inte bara för med sig risker för direkta utsläpp utan också ökar risken för kärnvapenattacker.</blockquote>

<blockquote>Det blir svårare att motverka att världens diktaturer får tillgång till farlig teknologi om vi själva bygger ut kärnkraft.</blockquote>

Vi tycker att det finns skäl att problematisera den koppling som här görs mellan civil kärnkraft och kärnvapen.
<img class="img-responsive blog-img" src="{{ "/assets/img/fact-check/map_nuclear_weapon.png" | prepend: site.baseurl }}">
På världskartan ovan har vi med blått fylt i de länder som skaffade sig kärnvapen innan de skaffade civil kärnkraft, med grönt fylt i de länder som har kärnkraft men inte kärnvapen, med gult fyllt i de länder som har kärnvapen men ej civil kärnkraft och slutligen med rött fylt i det land som skaffade sig civil kärnkraft innan kärnvapen. Att civil kärnkraft varken är ett nödvändigt eller tillräckligt villkor för att utveckla kärnvapen blir tydligt när vi ser antalet länder i de olika kategorierna. Kort sagt länder har skaffat sig kärnvapen utan att ha kärnkraft, och det finns många länder med kärnkraft utan kärnvapen. Antalet länder som besitter förmågan att utveckla kärnvapen är dessutom betydligt fler än de som faktiskt valt att göra detsamma. 


<iframe width="560" height="315" style="margin:auto;" src="//www.youtube.com/embed/wC6o64DOo78" frameborder="0" allowfullscreen></iframe>


<p class="img-text">I detta korta klipp från filmen Pandoras Promisse ger historikern och författaren Richard Roberts, sin syn på skillnaden mellan antalet länder som kan skaffa sig kärnvapen om de skulle vilja och antalet länder som faktiskt har kärnvapen. Vidare beskrivs hur civil kärnkraft redan har och kan fortsätta att bidra till nedrustning genom att stridspetsar oskadligörs och används som bränsle.</p>

I partiets publikationer som vi citerar ovan saknar vi en förklaring till hur man ser på faktumet att kärnvapen kan och oftast har utvecklats i länder utan civil kärnkraft. Det framgår inte heller hur avveckling av kärnkraft i världens icke-diktaturer skulle leda till att länder som Nordkorea avvecklar sitt kärnvapenprogram.

<h3>Ökade risker vid global kärnkraftsutbyggnad?</h3>

Då denna sida önskar tekniksatsningar för att bidra till en global utbyggnad av kärnkraft, är det dock rimligt att vi reflekterar kring om en sådan utveckling skulle göra att nya länder som idag varken besitter kompetens eller utrustning för kärnteknik, i framtiden kommer utveckla kärnvapen. Som <a href="http://osqledaren.se/atombomben-och-karnkraften/" target="_blank">Janne Wallenius professor på KTH påpekar så finns det ingen tydlig koppling</a> (TODO bättre källa) mellan själva kärnkraftverken och spridning av kärnmaterial utan den koppling som finns är mellan anrikning av uran och kärnvapenspridning. De finns de forskare som menar att detta inte är en risk värd att ta, ett exempel ges <a title="Christian Azar om kopplingen mellan kärnkraft och kärnvapen" href="http://www.nyteknik.se/asikter/debatt/article251514.ece" target="_blank">här</a>, där professor Christian Azar vid Chalmers Univeritet utalar sig i frågan.
Samtidigt finns det andra experter inom området som gör motsatt bedöming, ett exempel ges <a title="Hans Blix om kopplingen mellan kärnkraft och kärnvapen" href="http://www.iaea.org/sites/default/files/publications/magazines/bulletin/bull32-1/32104783843.pdf" target="_blank">här</a> där Hans Blix beskriver sin syn på frågan. 

Att en global utbyggnad av kärnkraft i dagsläget skulle kräva fler anrikningsanläggningar är ett faktum. Om vi tror att de institutioner som vi internationellt byggt upp för att kontrollera denna typ av anläggningar kan axla detta ansvar blir till sist en fråga om riskbedöming och världssyn snarare än hårda fakta. Riskerna som vi anser att man i detta fall behöver väga mot varandra är risken att en global utbyggnad av kärnkraft kan ge en ökad spridning av kärnvapen mot risken att vi inte kommer klara att bryta världens beroende av fosila bränslen utan kärnrkraft och därmed får leva med dess negativa konsekvenser för människors hälsa och klimatet. I denna jämförerelse mellan risker anser vi att den senare väger tyngre.

Vi hoppas på en reflektion inom Miljöpartiet kring synen på kärnvapen som en konsekvens av kärnkraft, och vi har två frågor som vi särskilt skulle vilja fanns med i den reflektionen
<ul>
	<li><p>En utbyggnad av medicin- och kemiforskning över världen leder i förlängningen till att fler får den kompetens som behövs för att utveckla kemiska och biologiska massförstörelsevapen. I de fallen tror vi att kunskap aldrig kan förbjudas bara förvaltas på ett klokt sätt, med vilken grund anser vi inom Miljöpartiet att kunskap och teknik är för farligt i det ena fallet och inte det andra?</p></li>
	<li><p>Hur värderar vi det faktumet att kunskapen om hur man framställer kärnvapen kommer finnas kvar även om global avveckling av kärnkraft sker?</p></li>
</ul>