---
layout: fact-check-blog
comments: true
title: "Kan barn få leukemi av att bo nära kärnkraftverk?"
date: 2014-12-29 16:54:46
author: Ragnhild Karlsson
categories:
- karnkraftskoll
- farligt
circle-img: radiation.png
---
På sidan 6 i PM:et “Kärnkraft i klimatkrisens tidevarv” kan man läsa följande
<blockquote>"Ett flertal färska undersökningar visar också att barn som bor nära kärnkraftverk löper större risk att drabbas av leukemi än andra barn. Två amerikanska studier och en tysk har visat på förhöjda risker för dödsfall i leukemi för barn som bor nära kärnkraftverk. I den tyska studien som publicerades 2007 fann man 77 fall av cancer hos barn under fem år som bodde inom en radie av fem kilometer från kraftverken och det var dubbelt så många som förväntades."</blockquote>

Cancer hos barn skrämmer med all rätt de flesta av oss. Därför tycker vi att är det särskilt viktigt att vi inom Miljöpartiet är noga med att kontrollera våra källor innan vi för ett sådant här påstående vidare. Vi vill mena att publikations- författarna inte gjort det i detta fallet. Då PM-författaren har valt att inte redovisa sina källor så vi kan inte vara helt säkra på vilka studier som avses men eftersom vår (dåvarande) energipolitiska talesperson Per Bolund i en <a href="http://www.riksdagen.se/sv/Dokument-Lagar/Fragor-och-anmalningar/Interpellationer/Barncancer-och-karnkraft_GW10259/" target="_blanc">interpellation</a> hänvisar till dessa tre studier
<ul>
	<li><a href="http://www.ejcancer.com/article/S0959-8049%2807%2900855-6/abstract?cc=y" target="_blanc">Case-control study on childhood cancer in the vicinity of nuclear power plants in Germany 1980-2003.</a></li>
	<li><a href="http://onlinelibrary.wiley.com/doi/10.1111/j.1365-2354.2007.00679.x/abstract?deniedAccessCustomisedMessage=&userIsAuthenticated=false" target="_blanc">Meta‐analysis of standardized incidence and mortality rates of childhoodleukaemia in proximity to nuclear facilities</a></li>
	<li><a href="http://onlinelibrary.wiley.com/doi/10.1111/j.1365-2354.2008.00948.x/abstract" target="_blanc">Mangano, J. and J.D. Sherman, Childhood leukaemia near nuclear installations. Eur J Cancer Care (Engl),2008</a></li>
</ul>
är det troligen de som avses.

Vi har granskat dessa tre källor och funnit att både den tyska och de amerikanska studierna uttrycker själva (i den avslutande och sammanfattande diskussionsdelen) tvivel kring att strålning från kärnkraftverken kan ha orsakat den förhöjda frekvensen av leukemi som man observerat vid några av de underöskta kärnkraftverken. Detta tvivel är förklarligt då man inom fem km från ett kärnkraftverk beräknar att det maximala tillskottet i årsdos ligga <a href="http://www.analys.se/lankar/Fakta/Faktablad%2044.pdf" target="_blanc">under 20 µSv,</a>vilket är ungeför halva den stråldos du får i dig om du gör en flygresa från Sverige till Kanarieöarna. (Om du snabbt vill få en enkel och översiktlig bild av hur olika stråldoser förhåller sig till varandra rekomendera vi den sammanställning som  XKCDs gör <a href="https://xkcd.com/radiation/"> här)</a>.

I den tyska studien skriver man själva följande i sin slutsats:
<blockquote> In Germany 1980-2003 we see an increased risk for cancer in children under 5 years of age, particularly leukaemia, when living in proximity(<5km) to a nuclear power station. This observation is not consistent with most international studies, unexpected given the observed level of radiations and remains unexplained. We cannot exclude the possibility that this effect is the result of uncontrolled confounding or pure chance</blockquote>
Som den tyska studien påpekar går alltså det resultat man fått fram emot de resultat man sett i majoriteten av de internationella studier som gjorts.

Den tredje källan tycker vi att det finns  anledning till att ifrågasätta ytterligare. Den studien är gjord av forskarparet Mangano och Sherman. De har tillsammans med en annan forskare Chris Busby publicerat ett stort antal artiklar kring hälsoriskerna med strålningsnivåer som ligger klart under vår naturliga bakgrundsstrålning. Problematiken med denna forskartrio kan sammansfattas som att de ger sken av ett vetenskapligt förhållningssätt men om man tittar närmare så bryter de mot även de mest grundläggande principerna, så som att <a href="/assets/files/busby-letter-to-lantz.pdf" target="_blanc">inte använda sig av akademiska titilar man inte har</a> och inte ägna sig åt <a href="http://en.wikipedia.org/wiki/Cherry_picking_%28fallacy%29" target="_blanc">“cherry picking”</a> när man <a href="https://www.youtube.com/watch?v=DOreFp9983I" target="_blanc">väljer ut data för att studera ett fenomen</a>. Just eftersom kärnkraftsfrågan präglas av så mycket dessinformation skulle vi se positivt på att vi inom Miljöpartiet aktivt tog avstånd från denna typ av studier.

Just med tanke på det starka obehag som rädsla för leukemi hos barn för med sig och den trovärdighet som vi som miljörörelse har i frågan tycker vi även att formuleringen som pm-författaren här valt är problematisk. Läsaren får lätt bilden att det är  praktiskt taget belagt att risken för leukemi hos barn fördubblas vid  boende i närheten av kärnkraftverk. Vi hade gärna sett att man redogorde för hur låga stråldoser det rör sig om samt att man förtydligade att ingen av de källor man använt sig av själva tror på ett orsaksamband mellan dessa stråldoser och den förhöjda frekvens av leukemi som i några fall obeserverats.

I en senare granskning av en IPCC <a href="/assets/files/ipcc_energy_system_chap_7.pdf">rapport</a> framkom att även de tar upp denna fråga (se sid 549). I rapporten på sidan ges källhänvisningar till en rad studier som undersökt om det finns ett samband mellan kärnkraft under normal drift och leukemi bland barn. Vi har läst slutsatserna för samtliga studier och det visar sig att det mycket riktigt bara är en minroitet av de studier som gjorts som sett en förhöjd frekvens av leukemi hos barn nära kärnkraftverk. I denna majoritet är det i sin tur bara en forskare som tror på ett orsakssamband mellan strålning från kärnkraftverken och observerade fall av leukemi. Övriga studier framför t.ex. slump eller brister i mätmetodiken som möjliga skäl till de observerade värdena. Särskillt eftersom en studie fann att barn nära kärnkraftverk t.o.m löper mindre risk att drabbas av leukemi.
