---
layout: fact-check-blog
title: "Hur blir det med de gröna jobben?"
date: 2014-12-11 16:54:46
author: Ragnhild Karlsson
categories:
- karnkraftskoll
- reflektion
img: /green-jobs.jpg
thumb: green-jobs-thumb.jpg
---
<b>Påstående:</b> Kärnkraft räddar inte jobben

På sidan 8 i publikationen <a class="fact-check-text">Kärnkraft i klimatkrisens tidevarv</a> kan vi läsa följande:

<blockquote>En närliggande fråga är hur många arbetstillfällen som skapas i energisektorn. Svensk vindenergi menar att vindkraft kan beräknas ge 12 000 nya jobb i Sverige. Statistik visar också tydligt att när anläggningarna väl är byggda skapar vindkraft och andra förnybara energikällor betydligt fler arbetstillfällen för driften än vad kärnkraft gör. År 2002 arbetade 35 000 personer i den tyska kärnkraftsindustrin medan de som var sysselsatta med förnybara energikällor uppgick till 120 000 personer, varav 53 000 i vindkraftsbranschen, trots att de bara stod för en liten del av elproduktionen</blockquote>
Vi kommer inte argumentera emot påståendet att mer förnybara energi har som konsekvens att fler människor kommer behöva jobba med energiproduktion. Vi vill dock lyfta frågan hur detta kan anses vara ett argument för förnybar energi?

Om man så som i påståendet ovan antar att mer jobb per producerad kilowattimme är något positivt måste man som en konsekvens också betrakta det som en negativ utveckling ifall någon uppfinner ett vindkraftverk som kräver hälften så mycket underhåll. I förlängningen blir konsekvensen att all energiproduktion bör ske på det sätt som kräver mest mänskligt arbete. En linje vi tror få på allvar skulle skriva under på.

Vi vill se en reflektion kring vilken vision vi har om samhället. Ska människor utföra arbete som kan ersättas av maskiner utan någon värdeförlust? Om vi tycker att det är en bra idé så säger vi i samma mening att de som jobbar inom t.ex. vindkraftsindustrin inte skulle kunna skapa något mer verkligt och bestående värde för samhället, sin omgivning eller sig själva. Detta är en ganska dyster syn på människor som inte brukar prägla Miljöpartiet. När andra partier pratar blint om full sysselsättning som ett självändamål, brukar vi från Miljöpartiet peka på att vår vision är ett samhälle där människor lägger mindre tid på arbete och mer tid på det de finner värdefullt. I stället för att se jobben som en begränsad resurs brukar vi se människors tid som den resurs vi behöver hushållla med. I argumentationen ovan tycker vi att publikationsförfattaren frångår denna vision.
