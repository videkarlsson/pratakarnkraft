---
layout: global-blog
comments: true
title: "IPCC och världens klimatforskare talar till oss"
date: 2015-01-12 16:54:46
author: Ragnhild Karlsson
categories:
- global
circle-img: megaphone.png
---
Kärnkraftsfrågan var som nog de flesta av oss vet en av de tyngst vägande anledningarna till att Miljöpartiets grundades. Ser vi tillbaka till de förutsättningar som rådde under 1980-talet är det också lätt att förstå varför motstånd mot kärnkraft var en självklar ståndpunkt för de som ville sätta miljö och människors hälsa i första rummet. 

<blockquote><p>I början ab 80-taletvar världens samlade erfarenhet av sol-, vind- och kärnkraft relativt kort, och därmed var även vår kunskap om riskerna och möjligheterna med de olika kraftslagen mycket mer begränsad än idag. Men den kanske största skillnaden är att då var klimatförändringar ett relativt okänt begrepp. Idag är situationen en annan.</p></blockquote> 

Vi tycker att utvecklingen de senaste 30 åren ger oss flera skäl att ompröva den ståndpunkt vi antog på 1980-talet. 

<b>Idag har vi möjlighet att jämföra hoten från fossila bränslen med de hot som kärnkraft för med sig.</b>

<b>Vi kan se att enligt <a href="http://www.who.int/mediacentre/news/releases/2014/air-pollution/en/" target="_blanc">WHO:s uppskattningar beräknas 7 miljoner människor dö</a> varje år av luftföroreningar. WHO är tydliga med att två avgörande problemen vi behöver lösa är användningen av fossila energislag och energifattigdom.</b>

Förbränning av fossila bränslen skapar luftföroreringar i utomhusmiljön. Brist på stabil tillgång till elektricitet gör att människor tvingas elda vedträ och kol i sina hem med farliga luftföroreningar både inomhus och utomhus  som följd. 

WHO gör därtill <a href="http://www.who.int/heli/risks/climate/climatechange/en/" target="_blanc">uppskattningen</a> att bara de försiktiga klimatförändringar vi sett hittills beräknas döda över 150 000 människor varje år. 

<b>Detta har vi möjlighet att sätta i perspektiv till de totalts två kärnkraftsolyckor som medfört hälsorisker för omgivningen, Tjernobylolyckan och Fukushimaolyckan. </b>

Tjernobylolyckan<a href="http://www.who.int/ionizing_radiation/chernobyl/backgrounder/en/"> uppskattar WHO</a> kommer ge upphov till totalt ca 9000 fall av dödlig cancer. 

För Fukushimaolyckan gör <a href="www.who.int/mediacentre/news/releases/2013/fukushima_report_20130228/en/">WHO uppskattningen</a> att riskerna är mycket låga för de som inte bor i mest kontaminerade områdena kring kraftverket. Enligt IPCC rör det sig om ca 130 personer som kan komma att dö i förtid i cancer till följd av olyckan (sid 526 i <a href="/assets/files/ipcc_energy_system_chap_7">denna rapport</a>). 
Till detta bör vi såklart ta in evakueringen av människor som <a href="http://www.theguardian.com/world/2014/sep/10/fukushima-nuclear-disaster-japan-three-years-families-uprooted">skapat betydande lidande</a>. Men evakueringen av en yta med ca 20 km radie som nu lyfts steg för steg, behöver sättas i jämförelse med de stora områden som hotas bli obeboliga världen över om vi inte klarar att stoppa klimatförändringarna.

<b>Idag har vi även möjlighet att utvärdera hur världens energiproduktion ser ut efter 30-års teknisk utveckling och politisk kamp för att ersätta de fossila energikällorna</b>
<div>
<img class="img-responsive blog-img" src= "/assets/img/global/world-energi.jpg">
<p class="img-text">Källa: <a href="http://www.iea.org/statistics/statisticssearch/report/?country=WORLD&product=balances&year=2011">IEA</a><p>
</div>
Väljer vi att sätta klimatet och problemen med elfattigdom först har IPCC ett tydligt budskap till oss. Kärnkraft har en central roll att spela i världens energiproduktion om vi ska ha någon chans att både möta den förväntade och energikonsumtionsökningen i världen och klara två-gradersmålet.
<blockquote>
Scenarios that are likely to maintain warming at below 2°C include more rapid improvements in energy efficiency and a tripling to nearly a quadrupling of the share of zero - and low - carbon energy supply from renewable energy,
nuclear energy and fossil energy with carbon dioxide capture and storage (CCS), or bioenergy with CCS (BECCS) by the year 2050.
</blockquote>

Om vi vill begränsa uppvärmningen till under 1.5 grader <a href="http://www.ipcc.ch/pdf/assessment-report/ar5/wg3/ipcc_wg3_ar5_summary-for-policymakers.pdf">skriver IPCC (se sidan 16)</a> att det visserligen är färre som har undersökt denna möjlighet men att samtliga landat i samma slutsats. Ska vi klara krävs en omedelbar och dramatisk uppskalning av samtliga koldioxidsnåla-energislag.

Detta bekräftades också i <a href="http://unfccc.int/resource/docs/2015/sb/eng/inf01.pdf">en FN-rapport</a> (s. 32) från i våras, som skriver att det krävs ”the full set of low-carbon technologies” för att begränsa temperaturökningen till 1,5 grader. 

<p>Inte sällan ser vi dock hur olika delar av miljörörelsen lyfter fram enskilda scenarion från IPCCs rapporter som en garant för att vi kan klara två-gradersmålet lika bra utan kärnkraft. Vi kommer här lyfta ett exempel på där <a href="/assets/files/SRREN_fullReport.pdf">IPCC’s ‘Special Report on Renewable Energy Sources</a> använts på detta sätt.</p>

<p>Samtidigt vill vi vara tydliga med att vi inte läst samtliga IPCC rapporter i sin helhet så om du som läsare ser anledning att lyfta fram data från någon annan rapport välkommnar vi detta.</p>
<p>Just <a href="/assets/files/SRREN_fullReport.pdf">IPCCs rapport om förnybar energi </a> har använts som en garant för att kärnkraft inte skulle behövas för att stoppa klimatförändringarna. Vi vill här visa varför vi tycker det finns skäl att problematisera denna tolkning av rapporten.</p>
<img class="img-responsive blog-img" src= "/assets/img/global/164_scenarios_IPCC.jpg">
<p class="img-text"> Figurerna ovan kommer från <a href="/assets/files/SRREN_fullReport.pdf">IPCC Special Report on Renewable Energy Sources (sid 803)</a> och visar 164 framtagna scenarion för hur stor produktionen av förnybar energi kan komma att vara år 2050 (fönybar energi definieras i rapporten som energiproduktion från biomassa, solkraft, vindkraft, vågkraft, geotoermisk energi och vattenkraft). <br><br> I figuren till vänster har vi med rött markerat de 2 scenarion som använts som garant för att kärnkraft ej behövs för att möta två-gradersmålet. Vi har även med rött lagt in hur stor världens energikonsumtion var år 2008.</p>

<p><b>För den som studerar graferna ovan blir det tydligt att de som tagit <a href="/assets/files/SRREN_fullReport.pdf">IPCC’s ‘Special Report on Renewable Energy Sources</a> som garant för att vi år 2050 kan täcka mer än 80% procent av världens energiförbrukning med förnybara energislag gör två kontroversiella antaganden.</b></p>

<p>Det första antagandet är att 162 av 164 uttagna scenarion starkt underskattar potentialen i de förnybara energislagen.</p> 
<p>Det andra antagnadet är att världens energikonsumtion inte ska öka utan istället minska till år 2050. Detta står i hård kontrast mot den trend vi ser i världen idag med kraftigt ökande energikonsumtion (se den blå linjen i figuren nedan).</p> 
<p>Grafen nedan visar hur energiförsörjningen sett ut historiskt och hur den förväntas utveckla sig i de 164 olika scenariena</p>
<img class="img-responsive blog-img" src= "/assets/img/global/primary_energy_supply_scenrio.jpg">
<p class="img-text">IPCC’s ‘Special Report on Renewable Energy Sources sid. 804</p>
<p>Trettiofem år är en lång tidshorisont och detta avspeglar sig i en stor spridning av tänkbara utvecklinglinjer. Men utvecklingen hittills tycker vi ger goda skäl att stanna upp och reflektera innan vi väljer att bygga vår klimatpolitik på antagandet att världens energikonsumtion ska minska istället för att öka. </p>
<p>Vi vet att världens befolkning ökar, vi vet att redan idag lever 1,4 Miljarder helt utan tillgång till electricitet och ca <a href="http://www.worldenergyoutlook.org/resources/energydevelopment/energyaccessdatabase/#d.en.8609" target="blanc">2,7 miljarder människor</a> saknar stabil tillgång till electricitet. Om vi inte godtar en ökad energikonsumtion i världen då säger vi samtidigt att dessa gruppers utrymme att öka sin elkonsumtion står i direkt proportion mot de energiförbrukning-minskningar vi kan uppbåda i de delar av världen som har stabil el-tillgång.<p>
<p><b>Väljer vi att trots rådande energifattigdom i världen, bygga vår politik på antaganden om globalt minskad energikonusumtion då behöver vi kunna presentera en trovärdig politisk agenda för hur detta ska genomföras. Vi behöver kunna presentera förslag som övertygar samtliga utvecklingsländer att hålla nere sin energikonsumtionsökning till det tempo som resten av världen går med på att minska sin energikonsumtion.</b></p>
<p>I <a href="/global/vaxande-energibehov">denna bloggpost</a> belyser vi faran med att utgå från minskad energikonsumtion närmare.</p>
<p>Värt att notera om graferna ovan är även att ett av det av de två scenariena som förutspår den högsta mängden förnybar energiproduktion år 2050 är framtaget genom ett <a href="http://www.greenpeace.org/international/en/news/Blogs/climate/the-ipccs-renewables-report-finds-a-clean-ene/blog/35322/">samarbete mellen Greenpeace och European Renewable Energy Council</a> (EREC är en paraply organisation för europeiska företag och forskare inom förnybar energi). Visst kan vi tänka oss att även de underskattat potentialen hos de förnybara energislagen, men man bör se att de ligger i den allra mest förnybart-positiva delen av skalan. Greenpeace skriver även nu år 2014 att deras energi-scenario för världen bygger på en dramatisk minskning i energikonsumtion: </p>
<blockquote>A dramatic reduction in primary energy demand compared to the Reference scenario- but with the same GDP and population development - is ca crucial prerequisite for achievint a significant share fo renewabel energy sources in the overall energy supply-system, compensating for the phasing out of nuclear energy and reducing the consumption of fossil fuels.</blockquote>

<p>I linje med det vi framfört ovan såg vi under år 2013, 2014, och 2015 hur IEA (<a href="http://www.iea.org/aboutus/" target="-blanc">International Energy Agency</a>) och flera ledande klimatforskare och biologer, gick ut med policy document och öppna brev till oss inom världens miljörörelser. De uppmanar oss att ompröva vår ståndpunkt i kärnkraftsfrågan.</p>

<p>IEA skriver i sin senaste rapport om kärnkraft från 2015:</p>
<blockquote>The vision presented in this Roadmap is based on the Energy Technology Perspectives 2015 (ETP 2015) (IEA, 2015) 2°C Scenario (2DS) which calls for a virtual decarbonisation of the power sector by 2050. A mix of technologies including nuclear, carbon capture and storage, and renewables will be needed to achieve this decarbonisation. </blockquote>
<p class="img-text"><a href="/assets/files/TechnologyRoadmapNuclearEnergy.pdf">IEA:s Technology Roadmap 2015 edition Nuclear Energy sid. 23</a><p>
<p>En sammanfattning av denna rapport ges <a href="http://www.climatecentral.org/news/nuclear-power-needs-to-double-to-meet-warming-goal-18610" target="_blanc">här</a> av Climate Central</p>

<p>De öppna breven finner ni här</p>

<p>Det <a href="http://edition.cnn.com/2013/11/03/world/nuclear-energy-climate-change-scientists-letter/index.html
" target="_blanc">första brevet</a> skrevs under av bland annat den kända klimatforskaren <a href="http://en.wikipedia.org/wiki/James_Hansen" target="_blanc
">James Hansen</a>.</p>

<p><a href="http://bravenewclimate.com/2014/12/15/an-open-letter-to-environmentalists-on-nuclear-energy/" target="_blanc">Nästa brev</a> skrevs under av ett 70-tal forskare i biologi som tillsammans uttrycker sin oro över att man från miljörörelsens sida inte är beredd att använda kärnkraft för att förhindra klimatförändringarna.</p>

<p>Som en direkt följd av det första brevet valde <a href="http://poll.visionprize.com/" target="_blanc">Vison Prize</a> som genomför oberoende undersökningar bland klimatexperter att undersöka hur dessa ställde sig till följande citat från det öppna brevet:</p>

<blockquote>"While it may be theoretically possible to stabilize the climate without nuclear power, in the real world there is no credible path to climate stabilization that does not include a substantial role for nuclear power"</blockquote>

<p><a href="http://poll.visionprize.com/#nuclear-power-is-a-critical-part-of-a-solution" target="_blanc">Undersökningen</a> visade att 71% av de ca 100 tillfrågade klimatexperterna delar bedömningen att varje realistisk plan för att stabilisera klimatet kräver kärnkraft</p>

<p>Sammantaget tycker vi att detta bör mana till eftertanke för oss inom Miljöpartiet, då vi idag argumenterar för global avveckling kärnkraft.</p>