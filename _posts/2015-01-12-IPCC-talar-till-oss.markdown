---
layout: global-blog
title: "IPCC och världens klimatforskare talar till oss"
date: 2015-01-12 16:54:46
author: Ragnhild Karlsson
categories:
- global
circle-img: megaphone.png
---

Kärnkraftsfrågan var som nog de flesta av oss vet en av de tyngst vägande anledningarna till att Miljöpartiets grundades. Utifrån de förutsättningar som rådde under 1980-talet ser också vi att detta var en självklar ståndpunkt för de som ville sätta miljö och människors hälsa i första rummet. Då var världens samlade erfarenhet av sol-, vind- och kärnkraft relativt kort, och därmed var även vår kunskap om riskerna och möjligheterna med de olika kraftslagen mycket mer begränsad än idag. Men den kanske största skillnaden är att då var klimatförändringar ett relativt okänt begrepp. Idag är situationen en annan.

Vi tycker att utvecklingen de senaste 30 åren ger oss flera skäl att ompröva den ståndpunkt som togs 1980. 

Idag har vi möjlighet att jämföra hoten från fossila bränslen med de hot som kärnkraft för med sig. 

Vi kan se att enligt <a href="http://www.who.int/mediacentre/news/releases/2014/air-pollution/en/" target="_blanc">WHO:s uppskattningar beräknas 7 miljoner människor dö</a> varje år av luftföroreningar. WHO är tydliga med vad som orsakar detta. De två avgörande problemen vi behöver lösa är för det första användandet av fossila energikällor och för det andra att de människor som saknar stabil tillgång till elektricitet tvingas idag elda vedträ och kol i sina hem. WHO gör också <a href="http://www.who.int/heli/risks/climate/climatechange/en/" target="_blanc">uppskattningen</a> att bara de försiktiga klimatförändringar vi sett hittills beräknas döda över 150 000 människor varje år. 

Detta har vi möjlighet att sätta i perspektiv till de två kärnkraftsolyckor vi haft i världen hittills som medfört effekter för omgivningen, tjernobylolyckan och fukushimaolyckan. Tjernobylolyckan<a href="http://www.who.int/ionizing_radiation/chernobyl/backgrounder/en/"> uppskattar WHO</a> kommer ge upphov till totalt ca 9000 fall av dödlig cancer. För Fukushima-olyckan gör <a href="www.who.int/mediacentre/news/releases/2013/fukushima_report_20130228/en/">WHO uppskattningen</a> att riskerna är mycket låga för de som inte bor i mest kontaminerade områdena kring kraftverket. Mätbart förhöjd cancerrisk beräknas bara drabba de som arbetade på kärnkraftverket under olyckan samt spädbarn i de mest kontaminerade områdena.

Idag har vi också möjlighet att utvärdera hur världens energiproduktion ser ut efter 30-års teknisk utveckling och politisk kamp för att ersätta de fossila energikällorna
<div>
<img class="img-responsive blog-img" src= "/assets/img/global/world-energi.jpg">
<p class="img-text">Källa: <a href="http://www.iea.org/statistics/statisticssearch/report/?country=WORLD&product=balances&year=2011">IEA</a><p>
</div>

Väljer vi att sätta klimatfrågan först har IPCC ett tydligt budskap till oss. Kärnkraft har en central roll att spela i världens energiproduktion om vi både ska möta den förväntade energikonsumtionsökningen i världen och ha en chans att klara två-gradersmålet.
<blockquote>
Scenarios that are likely to maintain warming at below 2°C include more rapid improvements in energy efficiency and a tripling to nearly a quadrupling of the share of zero - and low - carbon energy supply from renewable energy,
nuclear energy and fossil energy with carbon dioxide capture and storage (CCS), or bioenergy with CCS (BECCS) by the year 2050.
</blockquote>

<p>Vi har sett att olika delar av miljörörelsen idag gärna lyfter fram att det förekommit scenarion i IPCC:s rapporter som man menar visar att enbart förnybara energislag år 2050 skulle kunna täcka 80% av världens energiförbrukning. Dessa scenarion framförs inte sällan som en garant för att vi kan klara två-graders-målet utan kärnkraft. Vi kommer här lyfta ett exempel på där <a href="/assets/files/SRREN_fullReport.pdf">IPCC’s ‘Special Report on Renewable Energy Sources</a> använts på detta sätt. Men vi vill samtidigt vara tydliga med att vi inte läst samtliga IPCC rapporter i sin helhet så om du som läsare ser anledning att lyfta fram data från någon annan rapport välkommnar vi detta.</p>
<p>Figuren nedan är hämtad från  <a href="/assets/files/SRREN_fullReport.pdf">IPCC’s ‘Special Report on Renewable Energy Sources sid. 803</a>. I figuren plottas 164 olika scenarion för hur stor produktionen av förnybar energi kan komma att vara år 2050. Vi har med rött markerat de 2 scenarion som använts som garant för att kärnkraft ej behövs för att möta två-gradersmålet. Vi har även med rött lagt in hur stor världens energikonsumtion var år 2008.</p>
<img class="img-responsive blog-img" src= "/assets/img/global/164_scenarios_IPCC.jpg">

<p>Det blir här tydligt att de som säger att denna IPCC rapport visar att vi år 2050 kan täcka 80% procent av världens energiförbrukning med förnybara energislag gör två kontroversiella antaganden.</p>

<p>Det första antagandet är att 162 av 164 uttagna scenarion är felaktiga. Det andra är att världens energikonsumtion inte ska öka utan istället minska till år 2050. Detta går tvärt emot den trend vi ser i världen idag med kraftigt ökande energikonsumtion. Vi bör också påmminnas om det lidande energifattigdom skapar i världen. Ca 1,4 Miljarder lever helt utan tillgång till electricitet. Ca <a href="http://www.worldenergyoutlook.org/resources/energydevelopment/energyaccessdatabase/#d.en.8609">2,7 miljarder människor</a> saknar stabil tillgång till electricitet. Om vi inte godtar en ökad energikonsumtion i världen då säger vi samtidigt att dessa gruppers utrymme att öka sin elkonsumtion står i direkt proportion mot de energiförbrukning-minskningar vi kan uppbåda i den delar av världen som har stabil el-tillgång. Om vi väljer att trotts detta driva denna linje då behöver vi därför kunna presentera en politik som inte bara med hög sannolikhet får globalt genomslag utan även gör att samtliga utvecklingsländer håller nere sin energikonsumtionsökning till det tempo som vi lyckas övertyga resten av världen att sänka sin energikonsumtion.

<p>I linje med det vi framfört ovan såg vi under år 2013 och 2014 hur flera ledande klimatforskare och biologer gick ut med öppna brev till oss inom världens miljörörelser. De uppmanar oss att ompröva vår ståndpunkt i kärnkraftsfrågan.</p>

<p>Det <a href="http://edition.cnn.com/2013/11/03/world/nuclear-energy-climate-change-scientists-letter/index.html
" target="_blanc">första brevet</a> skrevs under av bland annat den kända klimatforskaren <a href="http://en.wikipedia.org/wiki/James_Hansen" target="_blanc
">James Hansen</a>.</p>

<p><a href="http://bravenewclimate.com/2014/12/15/an-open-letter-to-environmentalists-on-nuclear-energy/" target="_blanc">Nästa brev</a> skrevs under av ett 70-tal forskare i biologi som tillsammans uttrycker sin oro över att man från miljörörelsens sida inte är beredd att använda kärnkraft för att förhindra klimatförändringarna.</p>

<p>Som en direkt följd av det första brevet valde <a href="http://poll.visionprize.com/" target="_blanc">Vison Prize</a> som genomför oberoende undersökningar bland klimatexperter att undersöka hur dessa ställde sig till följande citat från det öppna brevet:</p>

<blockquote>"While it may be theoretically possible to stabilize the climate without nuclear power, in the real world there is no credible path to climate stabilization that does not include a substantial role for nuclear power"</blockquote>

<p><a href="http://poll.visionprize.com/#nuclear-power-is-a-critical-part-of-a-solution" target="_blanc">Undersökningen</a> visade att 71% av de ca 100 tillfrågade klimatexperterna delar bedömningen att varje realistisk plan för att stabilisera klimatet kräver kärnkraft</p>

<p>Sammantaget tycker vi att detta bör mana till eftertanke för oss inom Miljöpartiet, då vi idag argumenterar för global avveckling kärnkraft.</p>